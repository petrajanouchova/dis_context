\environment env_dis

\setupinteraction
  [title=Teze disertační práce: Hellénizace antické Thrákie ve světle epigrafických nálezů,
   subtitle=Hellenisation of Ancient Thrace based on epigraphical evidence,
   author=Mgr. Petra Janouchová,
   keyword={epigrafika, Thrákie, kulturní kontakt, nápisy, epigrafická produkce, komplexní společnost, změny společnosti, digital humanities, hellénizace, insriptions, epigraphy, epigraphic production, Thrace, hellenization, cultural contact, socia change, complex society}]

%% For PDF/A
\setupbackend[
format={pdf/a-1a:2005}, 
profile={default_cmyk.icc,default_rgb.icc,default_gray.icc},
intent=ISO coated v2 300\letterpercent\space (ECI)]

%% Tagged PDF
%% method=auto ==> default tags by Adobe
\setupbackend[export=yes]
\setupstructure[state=start,method=auto]

\mainlanguage[cz]

\startluacode
        sorters.setlanguage("cz")
\stopluacode


\usebtxdefinitions[apa]

\unprotect
\def\textampersand{a}
\protect

\setupbtxlabeltext
  [cz]
  [apa:number={},
   apa:edition={ed.}, % edición
   apa:Editor={ed.}, % Ed./Eds.
   apa:Editors={edd.},
   apa:Volume={Vol.},   % Volumen
   apa:Volumes={Vols.},
   p={s.}, %single page
   pp={s.} %prefix for pages
   ] 

\setupbtx
[apa:cite:authoryear]
[inbetween={\btxspace\space}]


 \setupbtx
 [apa:cite]
 [left=,
  right=,
separator:2={\btxsemicolon}, % :0 and :1 - between items of a list
separator:3={\btxsemicolon},
separator:4={\btxsemicolon},
separator:names:2={\btxcomma},
separator:names:3={\btxnobreakspace{a}\space},
separator:names:4={\btxnobreakspace{a}\space},   
etaldisplay=2,
etallimit=3
]

\usebtxdataset[epigraphic][epigraphic.bib]
\definebtxrendering[epigraphic][apa][dataset=epigraphic]
\usebtxdataset[teze][teze.bib]
\definebtxrendering[teze][apa][dataset=teze]
\usebtxdataset[myself][myself.bib]
\definebtxrendering[myself][apa][dataset=myself]


\starttext
\setuppagenumbering[location={}, state=stop]

\startstandardmakeup[doublesided=yes, page=yes, align=middle]
\tfc\bf {Univerzita Karlova} \blank[2*big]
\tfc\bf {Filozofická fakulta} 
\vfill
\tfb Ústav řeckých a latinských studií \blank
\tfb studijní program: Historické vědy \blank
\tfb studijní obor: Dějiny antického starověku \blank
\vfill 
\tfd\bf {Autoreferát (teze) disertační práce}
\vfill 
\tfb {\em Hellénizace antické Thrákie ve světle epigrafických nálezů} \blank[2*big]
\tfb {\em Hellenisation of Ancient Thrace based on epigraphical evidence}
\vfill
\leftaligned{\tfb \em Vedoucí práce: PhDr. Jan Souček, CSc.}
\vfill
{\tfb \em \currentdate[year]} \hfill {\tfb \em Mgr. Petra Janouchová} 
\vfill
\stopstandardmakeup
\setuppagenumber[number=0]
\completecontent

\setuppagenumbering[location={footer,inmargin}, state=start]

\chapter{Autoreferát (teze) disertační práce}

\section {Seznámení s problematikou}

Oblast antické Thrákie sloužící jako důležitá spojnice na pomezí Evropy a Asie se stala svědkem řecké kolonizace, makedonské expanze a nadvlády a konečně mocenského vzestupu a krize římské říše. Thrácká společnost byla v přímém kontaktu s různorodými světy řeckých {\em poleis}, hellénistických vládců i římské říše, a to na bázi diplomatické, obchodní i vojenské. Vzájemná interakce obyvatel různého kulturního původu ovlivňovala každodenní život aristokracie i běžných obyvatel, což vedlo k postupným změnám nejen ve struktuře společnosti, ale i v ideových a materiálních projevech tamní kultury.

Téměř až do konce 20. století byla Thrákie v duchu oblíbených akulturačních teorií považována za sféru vlivu řecké kultury, což mělo za následek nevyhnutelnou hellénizaci místního obyvatelstva. Hellénizační přístup sloužil donedávna jako univerzální vysvětlení kulturních změn, k nimž docházelo při kontaktu místního obyvatelstva s řeckým světem, který byl považován za civilizačně vyspělejší \cite[teze::Danov1976, Samsaris1980, Boardman1980,Fol1997, Bouzek1996, Bouzek2002, Bouzek2007, Archibald1998, Tsetskhladze2006, Tiverios2008, Sharankov2011]. Neřecké komunity pak v rámci postupného a nevratného procesu hellénizace přijímaly novou materiální kulturu a ideologické koncepty na úkor vlastní kultury i identity vlastní \cite[teze::Dietler2005, Vranic2014a, Vranic2014b]. Tento pohled byl do velké míry ovlivněn studiem dochovaných  literárních pramenů, které na obyvatele Thrákie nahlížely z pohledu vnějšího pozorovatele a jejich popis je často ovlivněn kulturními předsudky a tehdejší politickou situací. Stejný přístup byl aplikován i na projevy epigrafické produkce, aniž by byla vzata v potaz specifika epigrafického materiálu a kriticky zhodnocena výpovědní hodnota nápisů v rámci dané problematiky. Užívání řeckého písma a vydávání nápisů v řeckém jazyce bylo automaticky považováno za jeden z typických znaků pořečtění thráckého obyvatelstva a přijetí řecké kultury obyvatel \cite[righttext={{343-344},{135-145}}][teze::Mihailov1977, Sharankov2011]. Pouhá přítomnost řecky psaných textů na území Thrákie sloužila jako důkaz adopce řecké kultury, společenské organizace a v souvislosti s tím i řecké identity. Hellénizace obyvatelstva byla v Thrákii vnímána jako nevyhnutelný proces, který začal s příchodem řeckých kolonistů v 7. a 6. st. př. n. l., pokračoval v hellénistické době s aktivitami místní aristokracie a nabyl ještě větší intenzity pod římskou nadvládou. Zvyk vydávat nápisy byl v tehdejší společnosti natolik zakořeněn, že nevymizel ani s oslabením politického a kulturního vlivu řeckých obcí v 1. st. př. n. l. a 1. st. n. l., ale naopak se změnou politického uspořádání za římské nadvlády v následujících stoletích ještě zesílil. Tento jev bývá někdy také souhrnně nazýván termínem římská hellénizace, tedy jakési zintenzivnění hellénizačního procesu za pomoci infrastruktury římské říše \cite[righttext={{39}}][teze::Vranic2014a].

\section {Cíle a hypotézy}

V disertační práci se snažím prokázat, že v Thrákii došlo k většímu rozšíření epigrafické produkce nikoliv v přímé souvislosti s šířením kulturního vlivu řecké společnosti, jevu taktéž jinak známého jako hellénizace, ale spíše v souvislosti s aktivitami a měnící se společenskou organizací politických autorit v oblasti. Ve snaze o objektivní přístup vůči kontaktům řecko-římské a místní thrácké kultury přistupuji k mapování změn společnosti antické Thrákie na základě studia přímých pramenů v podobě dochovaných nápisů. Ty totiž mají formu a obsah jako v době jejich vytvoření, a představují tak jedinečnou možnost náhledu do dávno zaniklé společnosti \cite[righttext={{331-343}},{{8-28}},{{5}}][teze::Hansen2001, Pike1954, Cohen2000]. Zasazení nápisů do časového a místního kontextu jednotlivých komunit mi umožňuje lépe zhodnotit konkrétní funkce, které nápisy v tehdejší společnosti zastávaly, a srovnat, jaké postavení epigrafická produkce zaujímala v thráckém, smíšeném či čistě řeckém prostředí \cite[righttext={{66-68}}][teze::Dietler2005]. Zajímají mě především změny politické organizace společnosti, proměňující se demografické složení struktury populace a epigrafické projevy kulturních zvyklostí v závislosti na probíhajících mezikulturních kontaktech a vzájemném ovlivňování thrácké a řecké, případně makedonské a římské společnosti.

\section {Struktura disertace}

V úvodní kapitole seznamuji čtenáře s geografickým rozsahem území Thrákie a charakterem obyvatel tak, jak o nich hovoří dochované antické literární prameny, ale i moderní sekundární literatura. Zaměřuji se zejména na vztahy mezi místním a nově příchozím obyvatelstvem a případnými souvisejícími změnami politického a kulturní uspořádání společnosti antické Thrákie. V druhé kapitole pojednávám o teoretických přístupech k problematice mezikulturních kontaktů a jejich projevů v materiální kultuře z pohledu archeologie a historických věd. Hlavní pozornost věnuji revizi hellénizačního přístupu, který byl v minulosti jedním z nejčastěji používaných teoretických konceptů. Zároveň v této kapitole představuji vybrané současné teoretické přístupy zabývající se mezikulturním kontaktem ve snaze nabídnout alternativní teoretický směr, který by se věnoval všem zúčastněným stranám stejnou měrou a zároveň akceptoval specifika epigrafického materiálu \cite[righttext={{66-68}}][teze::Dietler2005]. Ve třetí kapitole se zabývám charakterem a výpovědní hodnotou epigrafického materiálu, s důrazem na teoretické zhodnocení přínosu nápisů pro studium antické společnosti. Dále v této kapitole podrobněji představuji základní principy, s nimiž přistupuji ke studiu nápisů a informací na nich dochovaných.

Ve čtvrté kapitole se zabývám použitou metodologií a organizací práce. Podrobně zde vysvětluji postup zvolený při sběru dat a následných analýzách. Uplatněné postupy zachovávají základní principy současné vědy, jako je ověřitelnost výstupů a možnosti reprodukovat výsledky užité metody \cite[righttext={{57-73}},{{1-6}},{{424-434}}][teze::Popper2005, Stewart_Lowndes2017-lj, Marwick2017-bz]. V rámci analýzy epigrafického materiálu sleduji nejen kvantitativní výskyt nápisů v místě a čase, ale zároveň se zaměřuji na kvalitativní analýzu obsahu nápisů a jejich reflexi uspořádání tehdejší společnosti na základě výskytu charakteristických prvků. Za tímto účelem jsem shromáždila přes 4600 nápisů nalezených na území Thrákie v databázi {\em Hellenization of Ancient Thrace}, která je výchozím pramenným souborem této práce. Struktura databáze respektuje tradiční principy epigrafické disciplíny doplněné o moderní metodologické přístupy a technologie, zefektivňující analýzu velkého množství dat \cite[righttext={{13-19}},{{80-82}}][teze::OShea1996, Bodel2001]. Epigrafická data jsou svou podstatou nedokonalá, často nekoherentní a velmi specifická. Z tohoto důvodu dochází ke statistickému zpracování nápisů relativně málo často, případně se badatelé věnují produkci pouze v římském období \cite[teze::MacMullen1982, Meyer1990, Saller1984, Prag2002, Prag2013, Korhonen2011]. Proto v současné práci vycházím z metod využívaných v rámci archeologických či antropologických studií a aplikuji je na epigrafický materiál \cite[teze::Bevan2006, Crema2012, Woolf1998, Scheidel2012]. Analýzy nápisů provádím s pomocí moderní mapovací a statistické technologie a metod, dosud používaných zejména v archeologickém prostředí \cite[teze::Gregory2003, Gregory2007, Hernandez2003, Marwick2017-bz]. Výsledky srovnávám s dochovanými literárními a archeologickými prameny ve snaze dotvořit celkový obraz proměn společnosti antické Thrákie. Uplatnění těchto metodologických postupů se projevuje v uspořádání a obsahu následujících tří analytických kapitol.

Pátá kapitola nahlíží na analyzovaný soubor nápisů jako na celek a uvádí základní charakteristické rysy zpracovaných nápisů se zaměřením na publikační jazyk a šíření onomastických zvyků v jednotlivých komunitách. Šestá kapitola představuje chronologický přehled datovaných nápisů a předkládá detailní náhled na epigrafickou produkci v jednotlivých stoletích se zaměřením na proměňující se funkci nápisů a míru celkové epigrafické produkce v závislosti na společenské organizaci. V sedmé kapitole se zabývám rozmístěním nápisů v krajině, zejména pak jejich polohou vůči existujícímu osídlení a infrastruktuře \cite[righttext={{80-82}},{{38-39}}][teze::Woolf1998, Bodel2001]. Specificky se zaměřuji na rozšiřování epigrafické aktivity jakožto jednoho z projevů nárůstu společensko-politické organizace v Thrákii, pozorovatelné zejména v římské době \cite[righttext={{3-4}},{{111-126}}][teze::Johnson1973, Tainter1988]. V poslední, osmé kapitole, shrnuji výsledky současné práce a nastiňuji další možné směřování zvolené problematiky. Na text práce samotné navazují přílohy, které obsahují detailní informace k organizaci databáze, a zejména pak tabulky a grafy s výsledky analýz a soubor map časoprostorového rozmístění nápisů.

\section {Závěry a přínos práce}

V práci jsem na základě studia dochovaného epigrafického materiálu došla k závěru, že v dnešní době je teoretický koncept hellénizace do značné míry překonaný a jako interpretační rámec vysvětlující rozšíření epigrafické produkce v Thrákii nedostačující. Hellénizační přístup ve své tradiční podobě totiž představuje jednostranně zaměřený model, zatížený množstvím předsudků, který nereflektuje pestrost mezikulturních kontaktů v celé jejich šíři a nenabízí prostor pro aktivní zapojení thrácké populace v celém procesu kulturní změny \cite[righttext={{55-57}}][teze::Dietler2005].

Z analýzy dochovaných nápisů vyplývá, že podoba epigrafické produkce a její rozšíření v antické Thrákii souvisí spíše s rozvojem tehdejšího společenského uspořádání, než s civilizačním vlivem řecké kultury. Většina nápisů je sice psána řecky a užitá terminologie taktéž pochází z řeckého prostředí, ale charakter epigrafické produkce nasvědčuje, že spíše než k nevědomému přebírání kulturních zvyklostí a transformaci thrácké společnosti směrem ke společnosti řecké docházelo k adopci písma a propracovaného systému vyjadřování a zaznamenávání informací za uchování kulturní integrity a identity jednotlivých komunit. Nápisy a písmo obecně v tehdejší společnosti sloužily jako prostředek vyjadřování a předávání informací, který se rozšířil z řeckých měst na pobřeží směrem do progresivních komunit ve vnitrozemí v klasické a hellénistické době, avšak k jeho rozšíření do prakticky všech komunit a určité standardizaci došlo až pod vlivem sjednocující autority římské říše \cite[myself::Janouchova2015].

\subsection {Rozvoj epigrafické produkce v Thrákii}

Epigrafická produkce v thráckém kontextu se v klasické a hellénistické době omezovala na proaktivní jedince z řad aristokracie, kteří se dostali do styku s řeckým světem, a tedy i zvykem publikovat nápisy, v rámci diplomatických styků či vojenské služby. Zvyk zhotovovat nápisy však tito jedinci nepřejali v podobě a společenské funkci, jakou nápisy zastávaly v řecky mluvících komunitách, ale došlo k přizpůsobení epigrafické produkce na podmínky tehdejší  thrácké kmenově uspořádané společnosti. Písmo zde primárně nesloužilo k šíření informací mezi širokou veřejností jako v případě nápisů z řeckých měst, ale bylo využíváno čistě pro potřeby úzkého okruhu aristokratů a sloužilo jako prostředek zvýšení společenského postavení \cite[righttext={{789-792}}][teze::Tzochev2016]. Nápisy z thráckého kontextu zastávaly převážně soukromou funkci a měly čistě praktické využití, kdy označovaly obsah, hodnotu, majitele či autora předmětu. Tento fakt vypovídá jednak o odlišném společenském uspořádání thrácké a řecké společnosti, ale i o odlišném přístupu k písmu a zaznamenávání informací. Naopak ve smíšených thrácko-řeckých či thrácko-makedonských komunitách došlo k adopci epigrafické produkce v podobě, v jaké jsme na ni zvyklí z řeckého světa. Většina nápisů sloužila k veřejnému vystavení a měla funerální či v malé míře i votivní funkci. Výjimečně se setkáváme i s nápisy vydávanými politickou autoritou, které byly určeny k regulaci ekonomicko-politické situace, nicméně celkový počet těchto nápisů je pouze v řádech kusů. V řeckých komunitách naopak epigrafická produkce relativně vzkvétala, a to se týče jak veřejných, tak soukromých nápisů, kterých se dochovaly stovky z jednotlivých řeckých {\em poleis} na thráckém pobřeží \cite[epigraphic::Krauss1980, Sayar1998, Lajtar2000, Velkov2005, Gyuzelev2002, Gyuzelev2005, Gyuzelev2013].

K viditelnému přelomu v přístupu k epigrafické produkci došlo s příchodem římské administrativy v 1. st. n. l. V návaznosti na rozvoj politické organizace v době římské dochází k intenzifikaci epigrafické produkce, a to především v souvislosti s vytvořením potřebné infrastruktury. Existence propracovaného systému institucí a větší míra specializace činností s sebou nesla i větší zapojení obyvatelstva do zvyklosti zhotovovat nápisy do kamene. V předřímské době nápisy pocházely převážně z řeckých měst na pobřeží, případně z ekonomických a kulturních center ve vnitrozemí. Naopak v době římské epigrafická produkce pocházela z přímého okolí městských center, která se v této době začala objevovat ve zvýšené míře i ve vnitrozemí, a dále z okolí římských silnic, které sloužily pro přesuny vojsk i civilního obyvatelstva a výraznou měrou přispěly k propojení vzdálených regionů a nárůstu intenzity kulturních kontaktů. Urbanizace thráckého vnitrozemí měla přímý vliv na projevy epigrafické produkce, stejně tak jako centralizace politické moci, tedy jevy obecně spojené s růstem společenské komplexity. Jak dokumentují dochované nápisy v této době zároveň došlo k nárůstu specializace činností, zintenzivnění produkce a zajištění potřebné infrastruktury nutné k produkci nápisů ve velkém měřítku \cite[righttext={{3-5}},{{22-36}}][teze::Johnson1973, Tainter1988].

Jedním z hlavních důvodů nárůstu epigrafické produkce v římské době bylo zvýšené zapojení místních obyvatel do služeb římské armády a s tím související proměny zvyklostí, pozorovatelné již od 1. st. n. l. Veteráni, kteří se po dlouhé vojenské službě vraceli do Thrákie, s sebou přinesli nově získané kulturní zvyklosti související s jejich službou v armádě a pobytem na územích se zcela odlišnou kulturou \cite[teze::Boteva2007, Ivanov2008, Dana2013, Tomas2016]. Je více než pravděpodobné, že za dobu služby vojáci získali alespoň základní stupeň gramotnosti a seznámili se se zvykem publikovat nápisy, což se po konci služby projevilo i ve změně přístupu k zhotovování nápisů na území Thrákie. V této době se taktéž zároveň objevuje větší zastoupení thráckých jmen než v době předřímské, což je právě přímý důsledek většího zapojení Thráků do epigrafické produkce ve 2. a 3. st. n. l. Tím, že se Thrákové více zapojovali do chodu římské říše, zejména službou v armádě a civilní správě, se jim dostalo náležitého vzdělání a tím více se následně mohli zapojovat i do produkce nápisů, čemuž odpovídá i větší zastoupení thráckého prvku na dochovaných nápisech, zejména na dedikacích věnovaných místním božstvům. Tento jev by mohl představovat nárůst uvědomění si thrácké identity, nicméně taktéž se může jednat o pouhý epigrafický záznam již existujícího trendu, který se podařilo zachytit právě díky aktivnímu zapojení větší části thrácké populace na produkci nápisů.

\subsection {Nápisy jako měřítko hellénizace obyvatel Thrákie}

Jeden ze základních rysů hellénizace, kdy dochází k postupné proměně původní identity osob a jejímu nahrazení identitou řeckou, není na nápisech z Thrákie pozorovatelný. Naopak dochází spíše k nárůstu kladení důrazu na lokální identitu a kontinuitu tradičních hodnot. Zejména v římské době se osoby více ztotožňují s politickou autoritou na úrovni měst a vesnických samospráv, státních i místních institucí a v neposlední řadě i s funkcemi zastávanými v římské armádě \cite[teze::Jarrett1969, Derks2009a]. Nápisy z římské doby vykazují několik společných rysů, které se nevyskytovaly v předcházejícím období a které jsou pozorovatelné i mimo Thrákii na území ostatních římských provincií. Společným rysem funerálních nápisů z římské doby je tendence, spolu s identifikací zemřelého, uvádět i členy rodiny či přátele, kteří nápis nechali zhotovit. V předřímské době je na nápisech uváděn pouze zemřelý či rodiče, případně partner. V římské době se tento okruh lidí značně rozšiřuje i na sourozence, vnuky a přátele, případně kolegy z armády. Je více než pravděpodobné, že se tak dělo z důvodů zajištění dědických práv a jako důsledek tehdy platných kulturních a právních norem. Dalším prvkem, pozorovatelným v době římské na celém území Thrákie, ale i mimo něj, je zvýšená snaha jedince prezentovat na nápisech dosažené společenské postavení a zapojení do institucionálních struktur tehdejší společnosti \cite[teze::VanNijf2015, Heller2015]. Děje se tak vědomou prezentací na nápisech ve formě konkrétní podoby osobního jména, dále ve formě uvádění dosažených životních úspěchů a společenského postavení, ale i ve formě identifikace s politickou či náboženskou komunitou. Podobně se objevuje ve velké míře na nápisech z této doby i zvyk udávat věk zemřelého. Tyto trendy nejsou typické pouze pro nápisy z Thrákie, ale vyskytují se téměř na celém území římské říše a naznačují ovlivnění podoby epigrafické produkce tehdy platnými společenskými normami a společenskou organizací, kterou představovala centrální autorita římské říše \cite[teze::MacMullen1982, Meyer1990, Saller1984].

Z výše řečeného je patrné, že k rozšíření epigrafické produkce v Thrákii nedošlo pouze jako nevyhnutelný důsledek řecké kulturní dominance v oblasti, jak předpokládá hellénizační přístup, ale spíše je na rozšíření nápisů vhodné nahlížet jako na jeden z průvodních jevů rozvíjející se společensko-politické organizace. Růst společenské komplexity v římském období měl za následek větší uplatnění zvyku zhotovovat nápisy na permanentní médium mezi tehdejší populací thráckého i nethráckého původu. Fakt, že většina nápisů byla i v římské době psána řecky poukazuje spíše na využití řečtiny v rámci kontinuity již existujícího systému uchovávání a předávání informací, než na kulturní převahu řeckých komunit i několik staletí po té, co ztratily významné politicko-ekonomické postavení v oblasti. Tato práce tak do značné míry nabourává tradičně vžitý obraz o thrácké společnosti jakožto o méně vyspělé kultuře pasivně přejímající materiální kulturu, jazyk a identitu řeckého světa. Dochované nápisy naopak obyvatelstvo Thrákie představují jako aktivního účastníka kulturní výměny, který určité prvky řecké, ale i římské, kultury převzal a adaptoval na místní podmínky, avšak za zachování své kulturní jedinečnosti.

\subsection {Další možné využití}

Praktické využití pro spřízněné obory nabízí vytvořená elektronická databáze {\em Hellenization of Ancient Thrace} obsahující více než 4600 nápisů z oblasti Thrákie \cite[myself::Janouchova2014]. Databáze sjednocuje data z mnoha různých zdrojů a převádí je do jednotné formy a do anglického jazyka. V rámci principů a požadavků současného vědeckého výzkumu jsou data z databáze v neupravené podobě k dispozici volně na internetu a případní zájemci je mohou použít v rámci vlastního výzkumu. Digitální podoba celého souboru umožňuje případné přepoužití, analýzy a srovnání s dalšími soubory dat. Archeologické projekty, které zpracovávají data z oblasti Thrákie, tak mohou snadno získat data o epigrafických nálezech z blízkosti konkrétní lokality či regionu. V takto kompletní podobě žádná jiná volně dostupná databáze v současné době neposkytuje data o místě nálezu nápisu, jeho obsahu a z něj vycházejících interpretacích, jako je datace, funkce a další relevantní informace.

\section {Vybraná bibliografie}
\setuplocalinterlinespace[line=2.8ex] %spacing 1
\subsection{Primární epigrafické prameny}
\placelistofpublications % aka \placebtxrendering
[epigraphic] % rendering defined above
[method=dataset] % i.e. all entries


\subsection {Vybrané sekundární prameny}
\placelistofpublications % aka \placebtxrendering
[teze] % rendering defined above
[method=dataset] % i.e. all entries

\section {Přehled publikační a odborné činnosti (10/2011-06/2017)}

\subsection {Publikace}
\placelistofpublications % aka \placebtxrendering
[myself] % rendering defined above
[method=dataset] % i.e. all entries

\subsection {Konference}
\startitemize[n, packed]

\item ‘Thracians in Athens: Friends or Strangers?’, {\em International conference Classics Colloquium Europaeum}, 21.-23. 10. 2011, Helsinki, Finsko.

\item ‘Greek Inscriptions in Ancient Thrace: Hellenization and Its Spatial Extent’, poster, {\em International Epigraphy Conference: XIV Congressus Internationalis Epigraphiae Graecae et Latinae}, Berlin, 27.-31. 8. 2012

\item ‘Dodoparon Apollo sanctuary: typical or exceptional?’, {\em ‘Settlement Life in Ancient Thrace’, 5th International Symposium}, Jambol, Bulharsko, 7.-9. 11. 2012 

\item ‘Thracian Goddess Bendis in Athens and in Thrace’, {\em Laetae Segetes III, International PhD Student Conference}, Masarykova Universita, Brno, 13.-16. 11. 2012 

\item ‘Thracian Nymphs as presented by Greek inscriptions’, {\em Postgraduate conference PeCla I, Ústav pro klasickou archeologii}, FFUK, Praha, 11.-12. 12. 2012.

\item ‘The identity and self-identification on Greek inscriptions from Thrace’, {\em 5th International Congress On Black Sea Antiquities The Danubian Lands between the Black, Aegean and Adriatic Seas}, Bělehrad, Srbsko, 17. -21. 9. 2013, poster

\item ‘Speaking Mounds: Characteristics of Inscribed Objects in Burial Mounds in Selected Areas of Thrace’, {\em Postgraduate conference PeCla II, Ústav pro klasickou archeologii}, FFUK, Praha, spolu s B. Weissovou, 16.-17. 12. 2013, poster

\item ‘Χαῖρε, παροδεῖτα: eloquent identity markers of death in Roman Thrace’, {\em Imperialism and Identities at the Edges of the Roman World II}, Petnica, Srbsko, 18.-21. 9. 2014

\item ‘Database presentation: Hellenisation of Ancient Thrace’, {\em Cyklus přednášek Jednoty klasických filologů}, Praha, 29. 1. 2015 

\item ‘The Use of Writing in Funerary Context in Classical and Hellenistic Thrace’, spolu s B. Weissovou, {\em 19th SOMA: Symposium on Mediterranean Archaeology 2015}, Antalya - Kemer, Turkey, 12.-14. 11. 2015

\item ‘Scripta Minora Stroynensia: the less visible epigraphic evidence from rural Thrace’, {\em Postgraduate conference PeCla IV}, Ústav pro klasickou archeologii, FFUK, Praha, 10.-11. 12. 2015

\item ‘INSCRIPTIONS TO GO: Mobile platform for offline epigraphic data collection’, poster, {\em EAGLE 2016 International Conference on Digital and Traditional Epigraphy in Context}, 27.-29. 1. 2016. Odeion – Sapienza, University of Rome 

\item ‘Compromising the (local) identity’, {\em International Epigraphy Conference: XV Congressus Internationalis Epigraphiae Graecae et Latinae}, Vídeň, 28. 8.-1. 9. 2017
\stopitemize

\subsection {Granty}

\startitemize[n, packed]

\item GAUK 546813/2013, hlavní řešitel, ‘Řecko-Thrácká společnost ve světle epigrafických nálezů’, 2013-2014.

\item GAUK 2086214/2014, spoluřešitel, hlavní řešitel Mgr. Petra Tušlová, FFUK, ‘Dokumentace římské keramiky z území provincií Trákie a Moesie Inferior’, 2014-2016.

\item GAUK 626314/2014, spoluřešitel, hlavní řešitel Mgr. B. Weissová, ‘Vytvoření archeologické mapy mohyl ve starověké Thrákii’, 2014-2016.

\item Vnitřní grant FFUK 2014-2015, spoluřešitel, hlavní řešitel Mgr. Petra Tušlová, FFUK, ‘Archeologický výzkum na lokalitě Strojno, Jambolský region, Bulharsko’, 2014-2015.
\stopitemize

\subsection {Terénní práce}

\startitemize[n, packed]

\item {\em Tundzha Regional Archaeological Project 2011}, říjen-prosinec 2011, Kazanlak Bulharsko, systematické pozemní sběry, remote sensing v okolí antiské Seuthopole, GIS.

\item {\em Preliminary field survey of ancient city of Troezen, Greece}, září 2012, David Hill (University of Sydney), Shawn Ross a Adéla Sobotková, (University of New South Wales). Terénní sběry, remote sensing, epigrafik.

\item {\em Zagora Remote Sensing Project}, University of Sydney and University of New South Wales, Zagora, Andros, Řecko, září – říjen 2013, Dr. Adéla Sobotková, GIS specialista, remote sensing.

\item {\em Stroyno Excavation Project}, Jambol, Bulharsko, červen – červenec 2014, Karlova Univerzita, Yambol Historical Museum, ved. Stefan Bakardzhiev, Mgr. Tušlová, Mgr. Weissová, malé nálezy.

\item {\em Archaeological project Yambol region 2014}, Jambol, Bulharsko, dokumentace archeologických nalezišť v Jambolském regionu, říjen 2014, Mgr. B. Weissová, Karlova Univerzita, GIS a data specialista.

\item {\em Stroyno Excavation Project}, Jambol, Bulharsko, červen – červenec 2015, Karlova Univerzita, Yambol Historical Museum, ved. Stefan Bakardzhiev, Mgr. Tušlová, Mgr. Weissová, data management, databáze, epigrafik, malé nálezy.

\stopitemize

\subsection {Studijní pobyty}

\startitemize[n, packed]
\item Studijní pobyt v zahraniční: University of New South Wales, Sydney, Austrálie, únor – květen 2012

\item Studijní pobyt v zahraniční: University of New South Wales, Sydney, Austrálie, únor – červen 2013

\item Letní škola: Summer school of interdisciplinary studies, University of Lancaster, workshop GIS in Humanities, Ian Gregory and Patricia Murrieta-Flores, Velká Británie, červenec 2013

\item Workshop ‘Current Practices and New Directions in Digital Epigraphy’, EAGLE, Ljubljana, Slovinsko, únor 2014

\item Letní škola: Summer school of Bulgarian language, University of St. Kliment Ohridski, Sofia, Bulharsko, červenec 2014, úroveň B1

\item Letní škola: Summer school of Greek culture and literature, European Culture Centre of Delphi, Řecko, srpen 2014

\item Mezinárodní studijní výměna: International Postgraduate Exchange at Macquarie University, Sydney, Austrálie, únor – srpen 2016

\stopitemize

\stoptext
