
\subsection[shrnutí-21]{Shrnutí}

Dochované nápisy ze 4. st. n. l. nasvědčují, že epigrafická produkce byla zhruba od konce 3. st. n. l. na ústupu. Došlo však nezbytně k přeměně formy a obsahu publikovaných nápisů tak, aby více odpovídala tehdejším společenským potřebám. Křesťanská víra se stala jednotícím prvkem nápisů produkovaných v Thrákii během 4. a následně i během 4. až 5. st. n. l. Nápisy téměř zcela vymizely z veřejné sféry, kde došlo k poměrně radikálním přeměnám administrativního uspořádání, což mělo za následek změny i v epigrafické produkci. V soukromé sféře se publikace nápisů udržela pouze v rámci křesťanské komunity.

